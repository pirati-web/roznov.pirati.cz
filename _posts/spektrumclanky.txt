28.8.2020
Jaké jsou silné, resp. slabé stránky kulturního vyžití v Rožnově?
Martin Valášek (Piráti)Mezi silné stránky patří, že město žije bohatým kulturním životem, který je velice různorodý a z velké části založený na místních umělcích a kulturních nadšencích. Je velmi důležitá individualita a specifičnost každého jednotlivého města – kulturní plánování je totiž především „o místě“, do kterého jsme jako obyvatelé „zakořeněni“ . Respektive společným promýšlením a tvorbou místa dochází k momentu situování nás samotných, probouzení sounáležitosti a uvědomování příslušnosti k dané lokalitě. Každé město je vždy nositelem unikátního a výlučného genia loci. Město nám slouží jako prostor pro uplatnění našich práv. Je to prostor, do kterého můžeme aktivně vstupovat, který můžeme přetvářet a v neposlední řadě cítit, že máme moc jej ovlivňovat. Podporujeme široké zapojení občanů města do kultury ve městě.Slabou stránkou je jednoznačně absence divadelního a kulturního sálu, kde by se mohly pořádat prestižní kulturní a společenské akce. Tento nedostatek bude doufejme zdárně v budoucnu vyřešen a město získá další přidanou hodnotu v podobě širší nabídky kulturních akcí, které není v současné době vzhledem k prostorám možno realizovat.

30.07.2020
Souhlasíte s vytvořením nové rožnovské sportovní příspěvkové organizace, jež by zaštiťovala krytý i venkovní bazén a zimní stadion?
Libor Adámek (Piráti)Krytý i venkovní bazén a zimní stadion nedokážou bez dotací fungovat, a proto je jejich převedení do jedné příspěvkové organizace jedno z možných řešení. O zřízení příspěvkové organizace (dále PO) rozhoduje zastupitelstvo města a bývá zřizována za účelem plnění veřejně prospěšných činností, u kterých se ztrátovost předpokládá a dotace jsou jejich hlavním nástrojem financování. Měl by fungovat následující systém – město Rožnov (zřizovatel) ze svého rozpočtu ročně uvolní částku pokrývající tzv. běžné (provozní) výdaje organizace, které zahrnují i prostředky na mzdové výdaje zaměstnanců. V případě, že je třeba investovat do majetku, který PO spravuje či jej má svěřen, rozhodne město Rožnov o přidělení účelové dotace na konkrétní investiční činnost.Mezi nesporné výhody PO patří především osvobození příspěvku od města Rožnov a výnosů z hlavní činnosti od daně, dále možnost krytí ztráty z hlavní činnosti výnosy z činnosti vedlejší. Další výhodou je, že majetek, který jí město  svěřilo, stále zůstane majetkem města a to o něj nemůže přijít ani při zrušení PO. Pokud PO vytvoří zisk, odvede jej opět na účet města.PO nemá většinou žádné orgány (dozorčí rada, představenstvo), městu tedy nevzniká povinnost hradit činnost těchto orgánů. Kontrolu může město realizovat v příspěvkové organizaci kdykoli a to i proti vůli jejího ředitele. Město také jmenuje ředitele PO a určuje výši jeho platu či mzdy. Nevýhodou PO může být jejich malá efektivita, protože cílem organizace není produkce zisku.Zda bude organizace efektivní či ne, závisí také na účinné kontrole ze strany zastupitelstva, informace o jejich hospodaření a činnosti jsou informace veřejně dostupné jak pro zastupitele, tak pro občany, kteří si je kdykoliv mohou vyžádat a prostřednictvím svých podnětů iniciovat eventuální změny v PO. Dobrá kontrola bude také více závislá na poctivé a důkladné kontrolní práci zastupitelů, což si může také vyžádat větší potřebu ekonomického vzdělávání jednotlivých zastupitelů.

27.05.2020
Měla by křižovatka ulic Nádražní, Pionýrská, Videčská projít kompletní rekonstrukcí, nebo je její současný stav vyhovující?
Petr Lušovský (Piráti)Kompletní rekonstrukce této křižovatky je naprosto nezbytná, a to z důvodu bezpečnosti, plynulosti dopravy a návazně také parkování. Křižovatka by se měla změnit v kruhový objezd o pěti ramenech, přičemž tím pátým by byla nově opět ulice Nádražní kolem Intersportu, která by byla jednosměrná. Takové řešení by odstranilo problémy s parkováním na Nádražní ulici, kde by podélné stání již neodporovalo vyhlášce a také by vznikl prostor pro vybudování několika nových parkovacích míst v prostoru stávající točny. Dále by odpadlo zbytečné dvojí projíždění po Nádražní ulici tam a zpět. Také by kruhový objezd značně usnadnil výjezd z ulic Videčská a Pionýrská. Zároveň by toto řešení odlehčilo křižovatce pod sokolovnou, na které je výjezd od náměstí velmi komplikovaný. Město by mělo vyvíjet v této věci soustavný tlak na ŘSZK.

26.02.2020
1) Jste spokojeni s prací rožnovské městské policie? 2) Na co by se strážníci měli zaměřit? 
Libor Adámek (Piráti)S činností městské policie jsem spokojen. Jako přínosné vidím, že se její činnost nesoustřeďuje jen na řešení dopravních a kriminálních přestupku, ale poskytuje i další služby jako SOS telefony pro seniory, různé preventivní programy pro mládež a také odchyt zatoulaných zvířat. Za úspěšnou také považuji novou mediální strategii, tj. komunikace s veřejností přes její nové facebookové stránky. Z diskuze mezi našimi členy a příznivci vyplynul hlavně požadavek na posílení dohledu u přechodů na trasách dětí do školy.

28.01.2020
1) Souhlasíte se zdražením poplatku za odpady, a pokud ne, v jaké výši by měla jeho výše být? 2) V čem má město největší rezervy na úseku odpadového hospodářství?
Libor Adámek (Piráti)1) S razantním navýšením poplatku nesouhlasil již náš zástupce ve finančním výboru Petr Hejný, kde prosazoval navýšení jen ve výši inflace za posledních 12 let. S členy našeho místního sdružení jsme pak připravili protinávrh na zasedání zastupitelstva města, který nakonec nebyl schválen, kde jsme navrhli mírnější zvýšení poplatku jen o 108 Kč na celkovou částku 600 Kč. Tuto výši poplatku bude mít v tomto roce třeba město Zlín. Nerozumíme náhlému uvědomění všech zastupitelů, když jim více než desetiletí nevadilo, že ztráta za odpady je každý rok v podobné výši. Jsme srozuměni s tím, že cena za komunální odpad bude v příštích letech výrazně narůstat, což se projeví v dalším zvyšování poplatků pro občany. Obáváme se, že výrazné zvýšení bude občany demotivovat v jejich snaze třídit odpad. V Rožnově se letos počítá s novým příjmem za výběr pokut z radarů ve výši až 17 milionů korun a pro rozpočet města by tak nebyl problém dále určitou ztrátu z hospodaření s odpady hradit.2) Rožnov pravidelně dosahuje skvělé výsledky v oblasti třídění odpadu, což pomáhá snižovat náklady za odpad. Po městě bychom rádi ještě viděli i recyklační odpadkové koše, zejména v turisticky exponovaných místech. Bohužel dle výzkumu Eurostatu až dvě třetiny plastového komunálního odpadu nejde v současnosti recyklovat a končí tak na skládkách nebo ve spalovnách. A tady může každý občan udělat jednoduché kroky pro snížení množství plastového odpadu. Proto se chystáme na téma ZERO waste uspořádat pár motivačně-osvětových akcí


27.01.2021
Jak hodnotíte rok 2020 a co čekáte od toho letošního?
Libor Adámek Na uplynulý těžký rok chce větši-na z nás asi radši rychle zapome-nout a články o covidu spíše už ani nevidět. Rok to byl opravdu těžký a nejde celkově zhodnotit, jak hod-ně každého Rožnovana individuálně zasáhl. Všichni jsme si určitě zažili svoje strachy, paniky a obavy ze stále negativního vývoje nákazy. Mnoho lidí se muselo s nákazou poprat osobně. Napínali jsme síly na zdolávání této špatné doby. Jsme unavení a stále ješ-tě nejsme u konce. Tady bych chtěl Rožnovany povzbudit — všechny epidemie jednou skončí, na dně už jsme byli, a tak není důvod stále propadat depresím. Každý nový den se dá nalézt něco pěkného, těšit se z obyčejností života, a dokonce i my sami můžeme každý den něco pěkného udělat, prostě pořád je to v naší moci, jaký život budeme v této době mít. Na to, že máme jedny z nejhorších čísel nákazy na světě, tak stále dobře fungujeme a díky obětavým zdravotníkům se nám skvěle drží i přetížené zdravotnictví. Město v rámci možností zajišťuje ob-čanům většinu služeb. Funguje úřad, sociální služby, údržba města, opra-vy, rekonstrukce a s omezeným roz-počtem jsou naplánovány i nové in-vestice. Od letošního roku očekávám, že se časem začne díky očkování snižovat celkové zatížení zdravotnic-tví a postupně se začneme vymotávat z nynějšího negativního koloběhu událostí. Držme se a pomáhejme si.

17.12.2020
Jak hodnotíte podnikatelské pro-středí v Rožnově a jaká by v této oblasti měla být role radnice?
Libor Adámek Naše město nemá dostatek ploch pro další rozvoj většího průmyslu. Pro trvalý rozvoj bude důležitá pod-pora středního a malého podnikání. Plošné omezení v důsledku pande-mie hodně zasáhlo místní ekonomi-ku, nejvíce to odnášejí právě střední a malé firmy včetně živnostníků. Místním obchodníkům stále více konkuruje vzestup internetových ob-chodů a navíc jim brzy může způso-bit další problémy nedomyšlené roz-hodnutí předchozího vedení města, které je nebránilo před příchodem velkého nadnárodního obchodního řetězce do města. Pro malé podni-kání tak bude důležitá podpora roz-voje turismu a zvyšování atraktivity města, i když zvýšený turistický ruch může část místních občanů obtěžo-vat. Zrovna na náměstí by bylo lepší dát více na názory zdejších obchod-níků, snažit se zvýšit návštěvnost než zkoušet omezovat dopravu za pomoci květináče. Z komplexních opatření může radnice využít známé nástroje komunální podpory podni-kání, například: vymezovat vhodné plochy v rámci územního plánu, budovat technickou infrastruktu-ru usnadňující využití dostupných ploch k podnikatelské činnosti, zři-zovat podnikatelské a inovační inku-bátory, koordinovat podnikatelské aktivity v obci, napomoci propagaci podnikatelů, preferovat místní firmy při zadávání veřejných zakázek, vy-tvářet podmínky pro vznik a rozvoj drobných podnikatelů a řemesel, být dobrým partnerem pro stávající i nově příchozí podniky, propojovat školy s podniky. Většina ze zmíně-ných opatření byla odborníky za-pracována do připravované strategie rozvoje města a bude záležet na ny-nějším a následujícím vedení radni-ce, jak se bude dařit tato opatření naplňovat.

26.11.2020 Které 3 investice by podle Vás měly mít v roce 2021 prioritu a proč?
Libor Adámek Osobně bych upřednostnil dopravní bezpečnostní investice, po kterých občané už dlouho volají. Je to tedy především plánovaný chodník Tylovi-ce – Hážovice, který je velmi důležitý pro zlepšení bezpečnosti chodců v této části města. Zapracovat by rozhodně také chtělo na přípravě kruhového objezdu Videčská. Rád bych viděl dokončenou rekonstrukci a nové par-kovací stání na ulici Vítězná na síd-lišti Láz, jejichž konečná příprava se nyní táhne snad už 4 roky. Mělo by se také pokračovat v přípravě projektů na rekonstrukci sídlišť, kde je nutné mít hotovou a s občany prodiskutova-nou celkovou koncepci rekonstrukce a postupně začít alespoň s dílčími fázemi. Z dalších projektů je nutné pokračovat v přípravě vodovodu na Horní Paseky. Složité rozhodování bude u výstavby Kulturního centra, po prosincovém výsledku výběrového říze-ní uvidíme, zda se nabídky stavebních firem vlezou do zastropované ceny 203 milionů korun. Pak je to otázka hlavně na ekonoma města. Za posled-ní roky však bylo odvedeno obrovské množství práce na přípravě projektu, bylo investováno více než 13 milionů korun, a navíc do roku 2022 máme stále potvrzenou dotaci 50 milionů ko-run na pasivní standard budovy, což by byla škoda nyní zahodit.

27.10.2020
Jakou by mělo mít město vizi do dalších 10 let?
Piráti Rožnov V souvislosti s aktuální a stále pro-bíhající nákazou je velmi obtížné přemýšlet nad hmotnou vizí na 10 let, většina z nás teď preferuje hlavně zdraví a brzký konec tohoto obtížného období. Naše vize jsme formulovali již při vstupu do komunální politiky a po-dle stávajícího návrhu odborných zpra-covatelů jsme rádi, že jsou navrženy i v připravovaném Strategickém plánu. Jako hlavní prioritu vidíme především zlepšení kvality prostředí bydlení na sídlištích, regenerace sídlišť, výstavba startovacích nebo družstevních bytů a domů s byty s pečovatelskou službou. U nových i stávajících objektů podpora chytrého využívání dešťové vody spolu se zřizováním zelených střech. V ob-lasti dopravy zlepšení podmínek pro udržitelné formy dopravy, dobudování místních cyklostezek, chodníků a par-kovišť se SMART systémem sledování volných parkovacích míst. Příprava výstavby multifunkční sportovní haly, revitalizace a rozvoj venkovních hřišť, navýšení podpory činnosti sportovních klubů a podpora vzdělávání trenérů. Program technického vzdělávání stu-dentů základních a řemeslných oborů za součinnosti místních firem. Podpo-ra biodiverzity včetně zlepšení stavu lesů a program pro zadržování vody v okolní krajině. Spolupráce se země-dělci při řešení soužití funkcí města a přilehlé zemědělské krajiny. Podpo-rujeme tvorbu kulturní strategie, která momentálně vzniká a posune naše město k modernímu chápání umění včetně všech jeho přesahů do sociální či komunitní sféry.Všechny vize významně ovlivní bu-doucí stav ekonomiky a míra zadluže-ní ČR, což nejsou schopní odhadnout ani renomovaní ekonomové.


29.09.2020 
Kde by podle vás měla rožnovská radnice v provozních výdajích konkrétně šetřit a proč?
Libor Adámek (Piráti)Hledání úspor v rozpočtu města se odrazilo i v nutné potřebě snížit provozní výdaje městského úřadu. Vzhledem k   tomu, že podstatná část výdajů jde na platy, je tajem-ník MÚ postaven před opravdu nelehký úkol. Neobsazením 9 plá-novaných pozic se  snížily mzdové náklady o 2,4 milionu Kč a z dal-ších neobsazených pozic bude úspora mzdových nákladů 1,2 mi-lionu Kč. Tady je nutné zmínit, že při podstavu úředníků může hrozit riziko nedodržování zákonných lhůt pro správní řízení a například delší objednávací lhůta pro jedná-ní s příslušným úředníkem. Pro optimalizaci vyřizování agendy s občany bude nutné více využí-vat rezervační systém. Také bude potřeba uvážit další požadavky na nové pracovní pozice, které jsou například nyní navrhovány v ně-kterých segmentových koncepcích nového Strategického plánu rozvo-je města. Ve veřejné správě vidím velké ne-dostatky v nízké ochotě vlády, neprů-hlednosti a roztříštěnosti procesů při zavádění e-Governmentu, který by mohl přinést výhody digitálního pro-středí, jako je rychlejší, dostupnější, spolehlivější a levnější poskytování služeb občanům a podnikům. Např. ve srovnání s Estonskem jsme stále pouze na opatrném začátku.

??.02.2021
Jak je na tom Rožnov v otázce životního prostředí, resp.
> je něco, co by se mělo změnit?
Zdeněk Třos Zajímavou myšlenkou je podle nás vybudování technologie Ervoeco.com. Ervoeco dokáže zpracovat netříděný i kontaminovaný odpad – 1 jednotka např. ročně zpracuje 65 milionů PET lahví, 0,4 milionů použitých pneumatik a použité výrobky vrací znovu do života. Systém je navíc výdělečný s návratností investice 36–60 měsíců. Rožnovu chybí RE-USE (znovu použitelné) centrum pro podporu cirkulární ekonomiky, které by bylo součástí sběrného dvora. Centrum má za cíl opětovné využití starých výrobků. Má ho již Ostrava, Brno, Praha i Hutisko-Solanec, dokonce ve Švédsku bylo založeno obchodní centrum s výhradně již použitým a opraveným zbožím. Město by mělo také podporovat výsadby popínavých rostlin na fasádách průmyslových budov vč. zadržování vody ze střech těchto i městských objektů. Dále výsadbu stínící zeleně a původních druhů dřevin v městských lesích, zadržování vody pomocí tújí, drobných vodních ploch či mokřadů, znovuzakládání opravárenských firem (př. opravna obuvi). Dlouhodobě v Rožnově překračujeme limit benzo(a)pyrenu – hlavními zdroji znečištění je doprava a lokální topeniště. Ekvivalent CO2 na obyvatele ČR je kolem 12 tun za rok, čímž se dostáváme na přední příčky EU. Začít může každý z nás: méně vyhazovat potraviny, nakupovat s rozvahou, využívat hromadnou dopravu, zateplovat budovy, používat ekologická topení, snížit spotřebu živočišných produktů a někdy i nadřazovat ekologické zájmy nad ekonomické.



