---
layout: post
category: CLANKY
title: 'Komentář Zdeňka Třose k politické krizi na rožnovské radnici' 
date: 2021-08-09
author: Zdeněk Třos
authorId: zdenek.tros
image: posts/zdenek2.jpg  
tags: 
- zdenek-tros
- Roznov
- pirati

# important: true
---
V Rožnově pod Radhoštěm se rozpadla koalice hnutí ANO, Nezávislých Rožnováků a Zdravý Rožnov. Nezávislí Rožnováci koalici opustili, protože už nechtějí za starostu Radima Holiše, který zároveň zastává funkci hejtmana Zlínského kraje. Co k politické krizi na radnici říká Zdeněk Třos, kandidát do Poslanecké sněmovny a člen krajského předsednictva Pirátů Zlínského kraje? 

Nynější koalice mi mnohdy připomínala ukázkové manželství, ve kterém se koaliční strany respektují, spolupracují, podporují se a vždy působí synergicky, avšak jen do doby, než hnutí ANO na kraji získalo hejtmanský post. Opozice včetně Pirátů tehdy podepsala memorandum, ve kterém nesouhlasila s tím, aby Radim Holiš zastával pozici hejtmana a starosty zároveň. 

Tato situace je vůči obyvatelům Rožnova i Zlínského kraje neférová a jsem přesvědčen o tom, že si naše město zaslouží starostu na plný úvazek, který se bude tomuto malebnému městečku věnovat na 100 %. Upřímně se nedivím, že Nezávislí Rožnováci za těchto okolností vystoupili z koalice. Tato situace může zkomplikovat dlouhodobé projekty, jako je např. výstavba kulturního centra, kterou jsme my jako Piráti podporovali (za předpokladu, že by stavba byla jednosálová a méně nákladná). Avšak nynější projekt kulturního centra je již připraven, stavební povolení schváleno, dotace vyřízené, ale při nynějších cenách materiálů a stavebních prací bude velmi náročné stavbu realizovat. 

Pomalu se rozjíždí kampaň do komunálních voleb a kulturní dům bude určitě jedno z hlavních témat. Situace v koalici může také ohrozit celý chod úřadu a to rozhodně není v zájmu rozvoje našeho města. Věřím a pevně doufám, že se najde schůdné řešení, ve kterém budou obyvatelé města na prvním místě, a veškeré osobní neshody, vlastní zájmy a ega půjdou stranou.

A jak vidíte situaci vy? Napište nám!

Část tohoto článku je publikována v aktuálním čísle Spektrum Rožnovska.



