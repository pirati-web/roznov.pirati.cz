---
layout: post
category: CLANKY
title: Nová iniciativa České pirátské strany – Senioři na palubě
date: 2021-01-30
author: Libor Adámek
authorId: libor.adamek
image: posts/seniorinapalube.jpg  
tags: 
- seniori na palube
- pirati

important: true
---
Milí přátelé a příznivci spolupráce mezi generacemi,
představujeme vám novou iniciativu České pirátské strany – Senioři na palubě. Zveme k nalodění všechny, především aktivní seniory, kterým záleží na svobodě, demokracii a na budoucnosti naší země.

V příštích měsících chceme spolu s vámi spolupracovat na přípravě pirátského programu pro nadcházející klíčové sněmovní volby v roce 2021. Ten by měl vycházet z reálných potřeb a zkušeností seniorů z různých míst Česka. Zároveň si přejeme, aby to byl program pro budoucnost – pro vaše a naše děti a vnoučata.

Nejde nám ale jen o jedny volby, i když budou tak důležité. Chceme v regionech a ve větších městech zakládat místní kluby pro seniory, kterým říkáme „Paluby“. Bude to prostor pro setkávání a organizování nejrůznějších aktivit.

Garantem projektu je místopředsedkyně České pirátské strany Olga Richterová.

Máte chuť se přidat? Budete vítání. Sledujte tuto Facebookovou stránku [Facebookovou stránku](https://www.facebook.com/seniorinapalube) nebo se nám ozvěte na e-mail seniori@pirati.cz. Budeme také rádi, když o nás řeknete svým známým.

Těšíme se, že se s vámi potkáme na palubě. 🖤🏴‍☠️⛵ 
---
