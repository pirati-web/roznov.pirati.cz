---
layout: post
category: CLANKY
title: 'Lídr Starostů Vít Rakušan přijíždí do Zlínského kraje. Program bude nabitý, přijede i Nanukára a Švindlbus'
date: 2021-09-14
author: Piráti Zlínský kraj
image: posts/Rakusan-lfs.jpg
tags: 
- kampan
- vit-rakusan
- volby-2021
important: true
---

Piráti a Starostové Zlínského kraje vstupují do horké fáze předvolební kampaně. Až do voleb je tak můžete potkat nejen v ulicích, ale také na sérii akcí s doprovodným programem. Poslední fázi kampaně zahajují již tento týden, ve středu 15. září na akci v Kroměříži a Rožnově pod Radhoštěm, na které se ke krajským kandidátům přidává i lídr STAN Vít Rakušan. 

Předsedové koalice Pirátů a Starostů vyrazili do všech koutů Česka, aby předali lidem koaliční program, v rámci něhož chtějí vrátit zemi budoucnost. Program středeční akce s Vítem Rakušanem začíná v 10 hodin ráno v centru Kroměříže na Milíčově náměstí, kde se bude rozdávat podzimní edice krajských koaličních novin. Kromě setkání s voliči je plánovaná od 12.30 do 14.00 i návštěva místní firmy OnSemi v Rožnově, kde proběhne také krátká diskuse. 

> *"S lidmi jsme se o naší politice a plánech bavili celé čtyři roky, co jsme pracovali ve Sněmovně, ten poslední rok ale osobnímu setkávání nepřál, a tak je co dohánět. Pro mě je to zcela nenahraditelná součást politického života. Politik se nesmí uzavřít do sněmovní bubliny, ztratit kontakt s realitou a odříznout se od toho, co lidi skutečně trápí,"* říká lídr Starostů a nezávislých Vít Rakušan a dodává: *"Věřím, že jsme představili ten nejpodrobnější, a hlavně reálný program pro budoucnost Česka. Naším úkolem je nyní předat ho lidem. Dokázat jim, že víme, jakou cestou se má naše země vydat a že máme schopný tým, který nás dostane na správnou kolej. Chceme, aby všichni pochopili, že naše heslo 'Vraťme zemi budoucnost' není jen prázdná fráze."*
> 

Odpolední program u altánku v parku v Rožnově se ponese v duchu vyvracení největších mýtů o koalici. Do kraje ve 14.00 přijíždí volební autobus s názvem ***"ŠVINDLbus"***, který slouží jako pojízdné *muzeum korupčních skandálů současné vlády*. V něm je umístěno několik artefaktů, například deníček Jaroslava Faltýnka, OLAF dokument o střetu zájmů a další. Zatímco dospělí mohou volně diskutovat o programu a problémech s kandidáty, ti nejmenší budou mít o zábavu postaráno taky. Pro ně jsou připraveny atrakce v podobě skákacího hradu a dalších interaktivních her. S kandidáty na Rožnovsku bude již tradičně jezdit **Nanukára, zmrzlinový vůz s heslem** ***"Do budoucnosti s chladnou hlavou"***, který lidem veze jahodové nanuky. 

