---
layout: post
category: CLANKY
title: 'Zdeněk Třos: Rožnovu chybí „re-use“ centrum. Jak z netříděného odpadu vytvořit produkty, které se dají dále využít?' 
date: 2021-04-27
author: Zdeněk Třos
authorId: zdenek.tros
image: posts/zdenek-rouska.jpg  
tags: 
- zdenek-tros
- re-use-centrum
- Roznov
- pirati

# important: true
---
Lepší než něco vyhodit, je použít to znovu nebo věcem prodloužit životnost. 

Pro životní prostředí a cirkulární ekonomiku je lepší znovu používání věcí. V dnešní době nadprodukce se musíme zasadit za aktivitu, 
která povede ke snížení odpadů a zamezit zbytečnému vyhazování věcí, které se dají ještě využít jinak.

> *“Zajímavou myšlenkou je podle mě vybudování technologie [Ervoeco.com](https://www.ervoeco.com/cs). Ervoeco dokáže zpracovat netříděný i kontaminovaný odpad. Jedna jednotka ročně zpracuje 65 milionů PET lahví, 0,4 milionu použitých pneumatik a použité výrobky vrací znovu do života. Systém je navíc výdělečný s návratností investice 36–60 měsíců,”* říká [Zdeněk Třos](https://zlinsky.pirati.cz/lide/zdenek-tros/), kandidát do sněmovních voleb.
 
Rožnovu chybí RE-USE (znovu použitelné) centrum pro podporu cirkulární ekonomiky, které by bylo součástí sběrného dvora. 
Centrum má za cíl opětovné využití starých výrobků. Má ho již Ostrava, Brno, Praha i Hutisko-Solanec, 
dokonce ve Švédsku bylo založeno obchodní centrum s výhradně již použitým a opraveným zbožím. 
Město by mělo také podporovat výsadby popínavých rostlin na fasádách průmyslových budov včetně zadržování vody ze střech těchto i městských objektů.
 
Dále výsadbu stínící zeleně a původních druhů dřevin v městských lesích, zadržování vody pomocí tújí, 
drobných vodních ploch či mokřadů, znovu zakládání opravárenských firem (například opravna obuvi). 

> *“Dlouhodobě v Rožnově překračujeme limit benzo(a)pyrenu – hlavními zdroji znečištění je doprava a lokální topeniště. Ekvivalent CO2 na obyvatele ČR je kolem 12 tun za rok, čímž se dostáváme na přední příčky EU. Začít může každý z nás. Méně vyhazovat potraviny, nakupovat s rozvahou, využívat hromadnou dopravu, zateplovat budovy, používat ekologická topení, snížit spotřebu živočišných produktů a někdy i nadřazovat ekologické zájmy nad ekonomické,”* doplňuje [Zdeněk Třos](https://zlinsky.pirati.cz/lide/zdenek-tros/).

Článek byl uveřejněn 29. března v měsíčníku Spektrum Rožnovska. Celé březnové vydání si můžete přečíst [ZDE](https://www.spektrumroznovska.cz/wp-content/uploads/2021/03/03_brezen_21_spektrum_roznovska.pdf).




