---
layout: post
category: CLANKY
title: Dubnový report ze zastupitelstva Rožnova p.R. 
date: 2021-04-22
author: Libor Adámek
authorId: libor.adamek
image: posts/report.png  
tags: 
- zastupitelstvo
- report
- Roznov
- pirati

# important: true
---
Přinášíme krátký souhrn ze zasedání zastupitelstva, které proběhlo 20. dubna 2021. 
<br>Toto zasedání mělo hojnou účast občanů, bylo chvilkami hodně emotivní a bylo to jedno z nejdelších zasedání trvající až do 22.30 hodin.

Celé zasedání je podrobně k dispozici na záznamu [ZDE](https://www.tvbeskyd.cz/zastupitelstvo-mesta-roznov-pod-radhostem/).

## Komentáře k vybraným bodům zasedání:

**Podpořili** jsme rozpočtového opatření číslo 3/2021. Ze seznamu výdajových položek vítáme zejména uvolnění financí na dlouho očekávanou rekonstrukci ulice Vítězná. 

**Podpořili** jsme příspěvek pro rok 2021 ve výši 690 000 Kč na provoz autobusové linky na Dolní Paseky.

U aktualizace obecně závazné vyhlášky o místních poplatcích jsme **podpořili** osvobození z platby letošních poplatků za předzahrádky.<br>
Druhé části jednání o obecně závazné vyhlášce se účastnila i velká skupina provozovatelů místních hotelů a ubytování. Přišli požádat zastupitelstvo o snížení nebo osvobození od letošních poplatků za ubytování.
V roce 2019 bylo totiž schváleno navýšení letošních poplatků na 50,- Kč za pobyt na den. V té době byla na navýšení poplatků shoda, ale nikdo taky netušil, že další rok dojde k lockdownu. 
Město nyní přišlo s návrhem 50% slevy z poplatku od 5. dne ubytování.
S takovým řešením nebyli provozovatelé spokojeni z důvodu uzavření ubytovacích služeb a letošních nulových tržeb v souvislosti s opatřením proti Covid-19 a 
nejistém výhledu letošního opětovného zahájení provozu. 
<br>Během jednání jsme podali **protinávrh**, kde jsme navrhli ponechat výši letošních poplatků stejnou jako loňský rok tj. 21,- Kč. 
Rada města se o přestávce velmi dlouho tímto návrhem zaobírala, nakonec jsme však nedosáhli potřebného počtu pro schválení a byl tak přijat původní návrh.

**Podpořili** jsme schválení daru 100.000,- Kč Českému svazu rybářů, který by ho měl použít k přímé likvidaci škod po ekologické havárii na řece Bečvě.

U projektu “Revitalizace části nábřeží Dukelských hrdinů” se vedla živá diskuze již na facebokových stránkách města a proto jsme očekávali velkou účast odpůrců zeleně na nábřeží. Překvapilo nás však, že přišli jen 3 občané. Diskuze zastupitelů a občanů byla však podnětná a na celkové podobě projektu bude město ještě pracovat.
Jako důležité vidíme posouzení stavu a únosnosti opěrné zdi nábřeží.
<br>Také i my nadále sbírame připomínky v našem **[dotazníku k zeleni na nábřeží](https://roznov.pirati.cz/tiskove-zpravy/dotaznik-k-vysadbe-zelene-na-nabrezi/)** a budeme rádi pokud se nám v něm taky vyjádříte. 

**Podpořili** jsme zvolený návrh postupu při převodu městských sportovišť do jedné příspěvkové organizace. 



