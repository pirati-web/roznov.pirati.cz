---
layout: post
category: CLANKY
title: Listopadový report ze zastupitelstva Rožnova p.R. 
date: 2021-11-16
author: Libor Adámek
authorId: libor.adamek
image: posts/report-9-11.png  
tags: 
- zastupitelstvo
- report
- Roznov
- pirati

# important: true
---
Přinášíme krátký souhrn s komentáři zastupitele Libora Adámka ze zasedání zastupitelstva, které proběhlo 9. listopadu 2021. 

Celé zasedání je podrobně k dispozici na záznamu [ZDE](https://www.tvbeskyd.cz/zastupitelstvo-mesta-roznov-p-r-9-11-2021/).

## Měřící stanice kvality ovzduší 
V bodu o činnosti Rady města nás zajímalo v jakém stavu je chystané zprovoznění měřící stanice kvality ovzduší. Byli jsme ujištěni, že měření se spustí v průběhu listopadu. V současné době město zpracovává Plán zlepšení kvality ovzduší. V rámci tohoto plánu by město mohlo navrhnout další mobilní body měření, které lze kalibrovat na budované stacionární měřící stanici.

> "Možnost rozmístění mobilních bodů měření vítám. Ve spodní části Koryčanských Pasek již nějakou dobu místní obyvatelé zaznamenávají pocitové zhoršení kvality ovzduší, v bezvětří jdou cítit těkavé látky z průmyslového areálu a bude nás zajímat jakými hodnotami znečištění ovlivňuje průmyslový areál přilehlé sídliště,” sdělil k bodu Libor Adámek.

## Parkování na sídlištích
V bodu Koncepce parkování na sídlištích Láz a Koryčanské Paseky vedli zastupitelé diskuzi k předloženému návrhu Koncepce, která doporučuje zavedení rezidentních parkovacích zón.  Z diskuze zastupitelů tušíme většinovou podporu takovému řešení, hlasovat se o něm bude až po představení Koncepce parkování občanům na veřejném projednávání. Sídliště Láz a Koryčanské Paseky byly vybrány jako pilotní projekt, následně by rezidentní parkovací zóny byly zavedeny v dalších částech města. Tomuto tématu se budeme ještě obsáhleji věnovat.

> "Uvítal jsem, že město řeší parkování na sídlištích a začal se zpracovávat projekt revitalizace sídliště KP. S Koncepcí parkování, jak byla nyní zastupitelstvu předložena, nesouhlasím, důvody pro zavedení rezidentních parkovacích zón mě nepřesvědčily. Co mi nejvíce vadí je, že místní obyvatelé budou zatížení novou formou poplatku, sledováni kamerami, automatickým pokutovacím systémem a jako bonus dostanou jen předpokládaný počet úbytku 10 % automobilů v zónách. Osobně bych šel napřed spíše cestou revitalizací sídlišť, přístavby parkovacích míst, stávající nelegální parkovací místa upravit dle vyhlášky a až pak zavádět parkovací zóny", vysvětluje své hlasování Adámek.

## Rada města 
Podpořili jsme snížení počtů členů Rady města ze 7 na 5 radních.

> "Snížení počtu členů rady města jsem podpořil. Pokud je koalice tvořena větším počtem stran, tak je i důvod, aby měla Rada větší počet členů. Nyní máme koalici dvou stran, její představitelé vytvořili určitý pracovní tým, takže si myslím, že není důvod Radu města více nafukovat. Co se týká kontroly práce Rady města, Piráti v úvodu svého funkčního období prosadili automatické sdílení materiálů z Rady města všem zastupitelům, takže každý zastupitel může velmi jednoduše kontrolovat práci Rady města,” okomentoval bod Adámek.
