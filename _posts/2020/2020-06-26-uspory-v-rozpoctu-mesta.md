---
layout: post
category: CLANKY
title: Úspory v rozpočtu města
date: 2020-06-26
author: Petr Hejný
authorId: petr.hejny
image: posts/roznov-radnice1.jpg  
tags: 
- uspory
- roznov 
- rozpocet-mesta

important: true
---
**Souhlasíte s postupem radnice, a pokud by se mělo ještě znovu škrtat v rozpočtu, kde by se další úspory měly hledat?**

První (a doufáme, že i poslední) balíček škrtů v rozpočtu města byl kvalitně připraven a s jeho zněním jsme souhlasili jak ve finančním výboru, tak i při hlasování na zastupitelstvu.

Zatím není jasné, s jakou krizí se budeme potýkat. Pokud bude předpoklad propadu ekonomiky pouze krátkodobý, lze některé finančně náročné projekty pozdržet o pár let. Jestliže propad ekonomiky bude dlouhodobý, nebo vláda připraví obcím další nepříjemné překvapení, tak radnice na to bude muset reagovat i některými velice nepopulárními kroky a například zmenšit náklady v provozu úřadu nebo omezením dotací. 

Závěrem bych chtěl podotknout, že město by mělo žít podle toho, na co má, a vyvarovat se zbytečným úvěrům a pokušení plátování rozpočtu vyšší sazbou daně z nemovitosti.

<small><small><i>Tato odpověď vyšla ve Spektrum Rožnovska v dotazech na názory místních politických sdružení a stran.</i></small></small>
---
