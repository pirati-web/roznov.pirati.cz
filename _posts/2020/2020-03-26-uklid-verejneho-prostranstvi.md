---
layout: post
category: CLANKY
title: Úklid veřejného prostranství
date: 2020-03-26
author: Zdeněk Třos
authorId: zdenek.tros
image: posts/sekani-roznov.jpg  
tags: 
- uklid
- roznov 
- seceni-travy

important: true
---
**Jste spokojeni s úklidem veřejného prostranství a sečením městských travnatých ploch během jarní a letní sezony?**

S úklidem veřejného prostranství a sečením městských travnatých ploch jsme celkově spokojeni. Četnost sečení je dostačující, veřejné prostranství je čisté, udržované a také se zlepšila rychlost odmetání sněhu z chodníků (např. již v 8 ráno bývají odmetené). 

Pozitivně také vnímáme výsadby květnatých luk a byli bychom i pro nové výsadby na sídlištích a v parku. 

Líbí se nám a do budoucna budeme podporovat zanechání a rozšíření části parku jako tzv. „divoké louky“, které jsou domovem mnoha živých organismů. Podporujeme také nižší četnost sečení v období sucha, tak aby tráva mohla zadržet více vody. 

Je škoda, že se město po revoluci zbavilo technických služeb a strojů, kvůli čemuž se o údržbu začaly starat externí firmy. Myslíme si, že by se za ty roky ušetřilo mnoho peněz. Dle našeho pohledu je přínosné, že před pár lety město nakoupilo opět své stroje a zajistilo zaměstnance a zároveň částečně využívá nadále externí firmy, které se starají o údržbu. Touto problematikou se nyní podrobněji zabývá kontrolní výbor, jehož jsem členem. O výsledcích, které budeme moci zveřejnit, vás budeme informovat.

*Tato odpověď vyšla ve Spektrum Rožnovska v dotazech na názory místních politických sdružení a stran.*
---
