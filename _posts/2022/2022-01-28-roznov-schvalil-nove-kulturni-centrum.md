---
layout: post
category: CLANKY
title: Rožnov schválil stavbu kulturního centra za 328 milionů. Piráti hlasovali proti úvěru na stavbu, město se podle nich výrazně zadluží a zařízne ostatní investice 
date: 2022-01-28
author: Libor Adámek
authorId: libor.adamek
image: posts/kulturak-schvalen.png  
tags: 
- zastupitelstvo
- kulturni-centrum
- Roznov
- pirati

# important: true
---
V roce 2018 jsme do voleb kandidovali s tím, že jsme jednoznačně pro výstavbu nového kulturního centra. Rožnov si nové a důstojné kulturní centrum rozhodně zaslouží, ale za jakou cenu? Podmínkou pro nás bylo, že si pohlídáme, aby se stavba zbytečně nepředražovala a financování bylo transparentní. V důležitých hlasováních jsme tuto stavbu doposud vždy podporovali, na prosincovém zastupitelstvu jsme podpořili hledání dalších zdrojů financí i přes zvýšenou cenu, která vzešla z posledního výběrového řízení. Včera na mimořádném zastupitelstvu jsme ale hlasovali proti přijetí úvěru, ze kterého se má stavba financovat.

>“Nesouhlasíme s tím, jaké řešení financování bylo zastupitelstvu nakonec předloženo. Vidíme velké riziko v přijetí úvěru v okamžiku, kdy máme pouze slíbenou vysokou možnost získat další navýšení financí z nových dotací. Pokud by nebyla dotace schválena, tak by úvěr dlouhodobě zatěžoval rozpočet města. Je vysoká pravděpodobnost, že by došlo k omezení projektů a cílů, které si město vytyčilo ve svém strategickém plánu. Jedná se o možné plánované projekty jako rekonstrukce sídlišť, či dům s pečovatelskou službou, a to je ještě v zásobníku mnoho hotových projektů, které stále čekají na realizaci,” říká zastupitel města Libor Adámek. “Takto napjatý rozpočet by také mohl ohrožovat případný ztrátový provoz Kulturního centra. Máme pochybnosti o jeho celkovém provozu, o nákladech a příjmech, které byly kalkulovány ještě před pandemickou dobou. Nezdají se nám například předpokládané příjmy z provozu gastronomické části,” dodává člen kontrolního výboru Zdeněk Třos. 

Úvěr pro financování dvou velkých investic - Kulturního centra za 328 milionů a přístavby knihovny za 80 milionů korun byl, i přes náš nesouhlas, schválen v zastupitelstvu těsnou demokratickou většinou. Nyní tedy stojíme na nové startovní čáře v našem městě. Budou se realizovat dva důležité projekty najednou a na nás teď bude především dohlížet na jejich kvalitu a nepředražování.
