---
layout: post
category: CLANKY
title: Komentář Martina Valáška k tématu rekonstrukce knihovny
date: 2022-01-28
author: Martin Valášek
authorId: martin.valasek
image: posts/moderni-knihovna.png  
tags: 

- knihovna
- Roznov
- pirati

# important: true
---
**Co by moderní, rekonstruovaná knihovna měla občanům nabízet? Jaký je Váš vztah ke knihám, čtení a stanete se uživatelem této nové knihovny (pokud jím již nejste)?**

Pilířem kultury společnosti jsou odjakživa knihy. Věděli jste, že Česká republika má nejhustší síť knihoven na světě? Proč je českých knihoven tolik? Po dlouhá desetiletí, od roku přesněji od roku 1919, byl jejich provoz povinný. Každá komunita, od velkých měst až po nejmenší vesničky, měla zákonem nařízeno knihovnu provozovat. To jen k té zatracované regulaci.

Ptáte se, zda má tato instituce v dnešní digitální době význam? Odpovídáme ano a možná právě o to vyšší. Má působit jako přístav, který poskytne zábavu, kulturní vyžití, vzdělání a prostor, kde se budete cítit dobře. Pomáhat se orientovat ve světě přeplněném informacemi. To vše rekonstrukce a přístavba umožní v mnohem vyšší kvalitě. 

Projekt je zpracován profesionálně, důrazem na nové potřeby a trendy v knihovnictví, které se přirozeně objevují a je s citem navázán na specifické podmínky vycházející z dosavadních zkušeností fungování. To vše jsme probírali a schválili ve výrobním výboru, jehož jsem byl členem. Komunitní prostor s kavárnou, oddělené sekce pro různé věkové skupiny včetně sekce pro rodiče s dětmi, pracovní prostor pro digitální část, zkrátka nádhera.

Tím, jak je naše knihovna odjakživa aktivní a sklízí za to úspěchy, si rozšíření a zkvalitnění podmínek k provozu jednoznačně zaslouží. A to, že z objektivních důvodů, jako jsou nutnost větší rekonstrukce než se čekalo a zdražení stavebních prací, jsou náklady vyšší, je věc, kterou město je schopné ustát. Má prostě cenu investovat tímto směrem. Vrátí se nám to všem a rád si konečně obnovím svou starou průkazku.
